Projekt 1:
  Napraviti GUI program koji će pritiskom na tipku nasumično vaditi po jednu ili dvije karte iz svežnja od 52 karte (voditi računa da se pojedina karta može izvući samo jednom). Vrijednosti
  izvučenih karata se mogu ispisati a boje prikazati pomoću simbola ♠♣♥♦ (Unicode kodne točke U2660, U2663, U2665, U2666) ili prikazati grafički korištenjem cards.dll datoteke dostupne u starijim verzijama Windowsa (datoteka se može naći na Internetu).

Projekt 2:
  Napraviti GUI program koji će omogućiti dodavanje i sortiranje podataka o osobama prema različitim kriterijima usporedbe. Program mora omogućiti dodavanje podataka o osobi: ime, prezime, spol, 
  datum rođenja, država i mjesto rođenja. Glavni prozor mora imati listu (npr. kontrola ListView) sa zaglavljem koja će u odgovarajućim stupcima prikazivati te podatke. Pritiskom na zaglavlje, 
  lista se sortira prema podacima u pripadajućem stupcu. Npr. pritiskom na zaglavlje „Datum rođenja“, podaci će se sortirati prema datumima rođenja, a pritiskom na zaglavlje „Prezime“ abecedno prema prezimenima osoba.
